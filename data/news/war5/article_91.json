{
    "thread": {
        "uuid": "311bae02a12d1a4fd5e55bfb377199642c9c5940",
        "url": "https://editingmd.difesa.it:443/Il_Ministro/Comunicati/Pagine/Calendesercito-2024-non-si-puo-mistificare-la-realta.aspx",
        "site_full": "editingmd.difesa.it",
        "site": "difesa.it",
        "site_section": "http://news.google.com/news?pz=1&cf=all&ned=it&hl=it&geo=IT&ncl=http://vitadigitale.corriere.it/2014/10/27/facebook-newsfeed-giornalismo-greg-marra/&cf=all&output=rss",
        "site_categories": [],
        "section_title": "Notizie principali - Google News",
        "title": "Difesa – Calendesercito 2024, non si può mistificare la realtà: Calendario Esercito ricorda ed esalta chi fece scelta eroica per Guerra di Liberazione dopo l'8 settembre 1943 - n.3 Mobile - Ministero della Difesa",
        "title_full": "Difesa – Calendesercito 2024, non si può mistificare la realtà: Calendario Esercito ricorda ed esalta chi fece scelta eroica per Guerra di Liberazione dopo l'8 settembre 1943 - n.3 Mobile - Ministero della Difesa",
        "published": "2024-01-18T17:05:00.000+02:00",
        "replies_count": 0,
        "participants_count": 0,
        "site_type": "news",
        "country": "IT",
        "main_image": "",
        "performance_score": 0,
        "domain_rank": 15121,
        "domain_rank_updated": "2024-01-16T12:06:26.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "311bae02a12d1a4fd5e55bfb377199642c9c5940",
    "url": "https://editingmd.difesa.it:443/Il_Ministro/Comunicati/Pagine/Calendesercito-2024-non-si-puo-mistificare-la-realta.aspx",
    "ord_in_thread": 0,
    "parent_url": null,
    "author": null,
    "published": "2024-01-18T17:05:00.000+02:00",
    "title": "Difesa – Calendesercito 2024, non si può mistificare la realtà: Calendario Esercito ricorda ed esalta chi fece scelta eroica per Guerra di Liberazione dopo l'8 settembre 1943 - n.3 Mobile - Ministero della Difesa",
    "text": "Home Page / Il Ministro / Comunicati Stampa Invia questa pagina a un amico Stampa questa pagina Comunicato Stampa Comunicato del: 18 gennaio 2024 - Difesa – Calendesercito 2024, non si può mistificare la realtà: Calendario Esercito ricorda ed esalta chi fece scelta eroica per Guerra di Liberazione dopo l'8 settembre 1943 - n.3 di: Ministero della Difesa In relazione alla notizia apparsa sul sito del quotidiano \"La Repubblica\", il Ministero della Difesa precisa che il CalendEsercito 2024, il cui tema e titolo sono frutto della scelta editoriale dell’Esercito, non intende affatto “riabilitare il fascismo”, anzi. Infatti il Calendario si inquadra in una trilogia storica che vuole evidenziare esclusivamente l'impegno e il valore degli italiani e dei nostri militari nella Guerra di Liberazione, nella consapevolezza che, come quelli di allora, anche i soldati di oggi, con il giuramento che prestano, si impegnano a servire il Paese e le sue Istituzioni repubblicane. Moltissimi soldati, sopravvissuti a tre anni di durissima guerra, non ebbero dubbi, dopo l'8 settembre 1943, su quale fosse il loro dovere e quale posizione l'Esercito Italiano dovesse assumere. Non a caso, tutti i militari presenti nel CalendaEsercito 2024 sono stati scelti perché il loro coraggio è stato d’esempio sia prima dell’Armistizio sia, con uguale impegno e determinazione, durante la Guerra di Liberazione, combattendo nelle fila del Regio Esercito o delle formazioni partigiane, fino all’estremo sacrificio. Basta leggere le motivazioni di conferimento delle Medaglie d’Oro al Valor Militare. Il “prima e dopo” l’8 settembre 1943 indica quindi la coerenza e il valore dell’impegno coraggioso di chi scelse di servire la Patria, onorando il giuramento prestato, fino al sacrificio della vita o continuando, a sprezzo del pericolo, a combattere per la rinascita dell’Italia. Questo è lo spirito del CalendEsercito 2024! Le polemiche politiche e i pregiudizi ideologici sono estranei alle Forze Armate. Non è un caso che, nel Calendario, chi fu decorato prima dell’Armistizio ricevette un’onorificenza ancora più importante e prestigiosa per quanto fatto dopo l’8 settembre; gli ideali e i valori che li animarono erano gli stessi: quelli del giuramento alla Patria e alle Istituzioni. Comunicati stampa",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Arts, Culture and Entertainment",
        "War, Conflict and Unrest",
        "Human Interest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-01-19T06:31:55.853+02:00",
    "updated": "2024-01-19T06:31:55.853+02:00"
}