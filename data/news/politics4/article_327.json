{
    "thread": {
        "uuid": "795fbee4d040faf47813e17282aa30f3c3406d85",
        "url": "https://www.elpuntavui.cat/politica/article/17-politica/2438460-biden-soc-el-mes-qualificat-per-guanyar-i-per-governar.html",
        "site_full": "www.elpuntavui.cat",
        "site": "elpuntavui.cat",
        "site_section": "http://www.elpuntavui.cat",
        "site_categories": [
            "media"
        ],
        "section_title": "El Punt Avui - Barcelona",
        "title": "Biden: “Sóc el candidat més qualificat per guanyar i per governar” | Anna Balcells | BARCELONA | Política | El Punt Avui",
        "title_full": "Biden: “Sóc el candidat més qualificat per guanyar i per governar” | Anna Balcells | BARCELONA | Política | El Punt Avui",
        "published": "2024-07-12T03:35:00.000+03:00",
        "replies_count": 0,
        "participants_count": 1,
        "site_type": "news",
        "country": "ES",
        "main_image": "https://www.elpuntavui.cat/imatges/63/03/4x3/780_0008_6303565_fb4c29c6b430e50a830ea788816a8132ver2.jpg",
        "performance_score": 0,
        "domain_rank": 27926,
        "domain_rank_updated": "2024-07-09T13:08:43.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "795fbee4d040faf47813e17282aa30f3c3406d85",
    "url": "https://www.elpuntavui.cat/politica/article/17-politica/2438460-biden-soc-el-mes-qualificat-per-guanyar-i-per-governar.html",
    "ord_in_thread": 0,
    "parent_url": null,
    "author": "El Punt Avui",
    "published": "2024-07-12T03:35:00.000+03:00",
    "title": "Biden: “Sóc el candidat més qualificat per guanyar i per governar” | Anna Balcells | BARCELONA | Política | El Punt Avui",
    "text": "ESTATS UNITS Biden: “Sóc el candidat més qualificat per guanyar i per governar” El líder demòcrata es reivindica en roda de premsa davant els dubtes i les crides a abandonar la cursa presidencial En un acte durant la cimera de l’OTAN va presentar Zelenski com a “president Putin” Desafiant davant d’aquells que posen en dubte la seva capacitat per continuar competint en la cursa presidencial, Joe Biden ha aprofitat la roda de premsa prevista al final de la cimera de l’OTAN, dijous a la tarda (aquesta matinada a Catalunya), per reivindicar-se com a candidat. Ho ha fet just després que, en un acte previ en el marc de la cimera aliada, cedís la paraula al president ucraïnès, Volodímir Zelenski, presentant-lo com a “president Putin”, un error que va corregir sobre la marxa justificant-lo per la seva determinació a derrotar el líder rus. Totes les mirades estaven posades sobre la roda de premsa i la capacitat del president de sortir airós del tràngol, després de la seva pobra intervenció en el debat que va mantenir amb Trump el mes passat. A les preguntes dels periodistes insistint en els dubtes que genera la seva idoneïtat per continuar en el càrrec i optar a la reelecció, el president es va definir com el candidat “més qualificat per guanyar i per governar”. “He d’acabar la feina”, va justificar una i altra vegada la seva determinació a no tirar la tovallola, mentre exhibia el seu balanç en el creixement de l’economia nord-americana i la reducció de la inflació, i a Ucraïna. “Jo no me n’aniré d’Ucraïna”, va proclamar en contraposició al seu predecessor i rival a les eleccions, Donald Trump, que “no està compromès amb l’OTAN”. Per acabar de dissipar rumors, Biden es va esforçar a demostrar, durant l’hora que va durar la roda de premsa, que està en forma i es va estendre en explicacions sobre Rússia i Ucraïna i defensant la seva iniciativa de pau a Gaza i la importància de dissenyar “l’endemà” de la guerra. [Identificar-me](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wb2xpdGljYS9hcnRpY2xlLzE3LXBvbGl0aWNhLzI0Mzg0NjAtYmlkZW4tc29jLWVsLWNhbmRpZGF0LW1lcy1xdWFsaWZpY2F0LXBlci1ndWFueWFyLWktcGVyLWdvdmVybmFyLmh0bWwjY29tbWVudHM=&msg=34bd8f3599cdc6f6308d40855bdb2a1b). Si ja sou usuari verificat, us heu d'identificar. [Vull ser usuari verificat](/registre/compte/verificat.html?return=aHR0cDovL3d3dy5lbHB1bnRhdnVpLmNhdC9wb2xpdGljYS9hcnRpY2xlLzE3LXBvbGl0aWNhLzI0Mzg0NjAtYmlkZW4tc29jLWVsLWNhbmRpZGF0LW1lcy1xdWFsaWZpY2F0LXBlci1ndWFueWFyLWktcGVyLWdvdmVybmFyLmh0bWwjY29tbWVudHM=&msg=34bd8f3599cdc6f6308d40855bdb2a1b). Per escriure un comentari cal ser usuari verificat. [Normes de Participació](/epa/normes-participacio.html).",
    "highlightText": "",
    "highlightTitle": "",
    "highlightThreadTitle": "",
    "language": "catalan",
    "sentiment": "positive",
    "categories": [
        "Human Interest",
        "Social Issue",
        "Politics"
    ],
    "ai_allow": false,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-07-12T03:42:50.948+03:00",
    "updated": "2024-07-12T04:15:51.841+03:00"
}