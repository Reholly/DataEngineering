{
    "thread": {
        "uuid": "e28ef43dd44e9311d4fcb9922813d96232fed477",
        "url": "https://it.tradingview.com/news/reuters.com,2024:newsml_L6N3H603F:0/",
        "site_full": "it.tradingview.com",
        "site": "tradingview.com",
        "site_section": "https://it.tradingview.com/news",
        "site_categories": [
            "stocks",
            "finance"
        ],
        "section_title": "Notizie ed articoli finanziari — Analisi mercato — TradingView",
        "title": "Credit Agricole, utili trim1 in crescita, investment banking batte rivali — Notizie TradingView",
        "title_full": "Credit Agricole, utili trim1 in crescita, investment banking batte rivali — Notizie TradingView",
        "published": "2024-05-03T04:32:00.000+03:00",
        "replies_count": 0,
        "participants_count": 0,
        "site_type": "news",
        "country": "IN",
        "main_image": "https://s.tradingview.com/static/images/illustrations/news-story.jpg",
        "performance_score": 0,
        "domain_rank": 1607,
        "domain_rank_updated": "2024-04-30T13:07:54.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "e28ef43dd44e9311d4fcb9922813d96232fed477",
    "url": "https://it.tradingview.com/news/reuters.com,2024:newsml_L6N3H603F:0/",
    "ord_in_thread": 0,
    "parent_url": null,
    "author": null,
    "published": "2024-05-03T04:32:00.000+03:00",
    "title": "Credit Agricole, utili trim1 in crescita, investment banking batte rivali — Notizie TradingView",
    "text": "Credit Agricole, utili trim1 in crescita, investment banking batte rivali Credit Agricole SA [ACA](/symbols/EURONEXT-ACA/) ha chiuso il primo trimestre con un utile netto in aumento del 55%, sopra le attese, aiutato dalle vendite delle divisioni corporate e investment banking che hanno fatto meglio delle rivali. L'utile netto nel periodo gennaio-marzo è salito a 1,9 miliardi di euro, superando la media di 1,48 miliardi di euro delle 19 stime degli analisti compilata dalla società. Le vendite sono salite dell'11% a 6,81 miliardi di euro, superando le aspettative degli analisti di 6,47 miliardi di euro. Il costo del rischio, ovvero gli accantonamenti per crediti deteriorati, è stato di 400 milioni di euro, 105 milioni di euro in meno rispetto alle previsioni. I risultati del primo trimestre delle banche europee hanno ampiamente battuto le aspettative, con la spinta dell'aumento dei tassi di interesse che continua a sostenere gli utili e che ha portato i titoli degli istituti di credito a massimi pluriennali. Nonostante l'aumento complessivo dei ricavi, Credit Agricole ha detto che le vendite retail in Francia sono cresciute solo dell'1,8%, mentre il margine di interesse, ovvero la differenza tra quanto una banca guadagna sui prestiti e quanto paga per i depositi, è rimasto stabile. Credit Agricole, controllata da 39 banche regionali, ha detto di essere sulla buona strada per raggiungere i propri obiettivi finanziari per il 2025 con un anno di anticipo. Gli obiettivi comprendono un utile netto annuale sottostante di oltre 6 miliardi di euro e un Rote superiore al 12%. I ricavi delle attività di corporate e investment banking, che rappresentano un quarto dei ricavi complessivi, sono aumentati del 4% rispetto all'anno precedente.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Social Issue",
        "Economy, Business and Finance",
        "War, Conflict and Unrest"
    ],
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-05-03T09:49:53.884+03:00",
    "updated": "2024-05-03T09:49:53.884+03:00"
}