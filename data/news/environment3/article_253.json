{
    "thread": {
        "uuid": "70483ddf77136e37ab2904dd69e53c2a9e8630b7",
        "url": "https://www.milanofinanza.it/news/terna-nel-primo-semestre-piu-rinnovabili-che-energie-fossili-202407182248347774",
        "site_full": "www.milanofinanza.it",
        "site": "milanofinanza.it",
        "site_section": "https://milanofinanza.it/mercati",
        "site_categories": [
            "financial_news",
            "finance"
        ],
        "section_title": "Mercati In tempo reale - quotazioni e analisi su piazza affari",
        "title": "Terna, nel primo semestre più rinnovabili che energie fossili - MilanoFinanza News",
        "title_full": "Terna, nel primo semestre più rinnovabili che energie fossili - MilanoFinanza News",
        "published": "2024-07-19T00:48:00.000+03:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://static.milanofinanza.it/content_upload/img/2024/07/202407182248347774/Imagoeconomica_2189546-212174.jpg",
        "performance_score": 0,
        "domain_rank": 19983,
        "domain_rank_updated": "2024-07-16T13:07:25.000+03:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "70483ddf77136e37ab2904dd69e53c2a9e8630b7",
    "url": "https://www.milanofinanza.it/news/terna-nel-primo-semestre-piu-rinnovabili-che-energie-fossili-202407182248347774",
    "ord_in_thread": 0,
    "parent_url": null,
    "author": "MF Milano Finanza",
    "published": "2024-07-19T00:48:00.000+03:00",
    "title": "Terna, nel primo semestre più rinnovabili che energie fossili - MilanoFinanza News",
    "text": "La crescita record dell'idroelettrico spinge la produzione di rinnovabili nel primo semestre del 2024 che, per la prima volta, supera la generazione di energia da fonti fossili. È quanto emerge dal consueto report sui consumi di Terna, la società che gestisce la rete elettrica di trasmissione nazionale guidata dalla ceo Giuseppina Di Foggia. Secondo i dati dell'azienda, se da un lato la produzione da fonti fossili ha osservato una flessione del 19% rispetto al primo semestre del 2023 - con una ancora più marcata riduzione della quota di carbone (-77,3% a/a), dall'altro la generazione di energia da fonti rinnovabili ha messo a segno un risultato positivo, con un incremento del 27,3% rispetto allo scorso anno guidato da un record dell'idroelettrico a 25,92 TWh (+64,8% a/a), grazie a una notevole disponibilità di idraulicità al Nord, a fronte di una scarsità di risorsa nel Sud del Paese. In crescita anche la quota di domanda di energia coperta dalle fonti rinnovabili, che si attesta al 43,8% a fronte del 34,9% dei primi sei mesi del 2023. «Un traguardo storico su base semestrale», sottolinea [ Terna](/quotazioni/dettaglio/terna-2ae03b7), che rileva anche come la capacità rinnovabile in esercizio sia aumentata di 3.691 MW (di cui 3.341 MW di fotovoltaico) nel semestre con un balzo del 41%. Il fabbisogno nazionale risulta, invece, in crescita dell'1,1%. Passando allo spaccato per il mese di giugno, la domanda di energia elettrica italiana è stata soddisfatta per l'88,5% dalla produzione nazionale, pari a 22,9 miliardi di kWh, e per la quota restante (11,5%) dal saldo dell'energia scambiata con l'estero. Le fonti rinnovabili hanno coperto il 52,5% della domanda elettrica nel mese (era 43,8% a giugno 2023), con un aumento della fonte idrica (+29,4%), grazie essenzialmente al contributo degli impianti del Nord Italia, eolica (+29,2%) e fotovoltaica (+18,2%). (riproduzione riservata)",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Science and Technology",
        "Environment"
    ],
    "ai_allow": true,
    "webz_reporter": false,
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-07-19T03:46:59.294+03:00",
    "updated": "2024-07-19T03:46:59.294+03:00"
}