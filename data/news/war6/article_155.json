{
    "thread": {
        "uuid": "c55a8efb849d496095a5a66a909768b86a243c59",
        "url": "https://notizie.tiscali.it/salute/articoli/chirurgia-ricostruzione-cranica-bimbo-gaza-san-gerardo-monza-00001",
        "site_full": "notizie.tiscali.it",
        "site": "tiscali.it",
        "site_section": "https://notizie.tiscali.it/ultimora/",
        "site_categories": [
            "media"
        ],
        "section_title": "Ultime notizie dall'Italia e dal mondo - Tiscali Notizie",
        "title": "Chirurgia, ricostruzione cranica per bimbo di Gaza al San Gerardo di Monza - Tiscali Notizie",
        "title_full": "Chirurgia, ricostruzione cranica per bimbo di Gaza al San Gerardo di Monza - Tiscali Notizie",
        "published": "2024-03-08T02:00:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://simg.tiscali.it/media/24/03/08/rs_16_IMG_6347.jpg",
        "performance_score": 0,
        "domain_rank": 5103,
        "domain_rank_updated": "2024-03-05T12:10:56.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "c55a8efb849d496095a5a66a909768b86a243c59",
    "url": "https://notizie.tiscali.it/salute/articoli/chirurgia-ricostruzione-cranica-bimbo-gaza-san-gerardo-monza-00001",
    "ord_in_thread": 0,
    "parent_url": null,
    "author": "Adnkronos",
    "published": "2024-03-08T02:00:00.000+02:00",
    "title": "Chirurgia, ricostruzione cranica per bimbo di Gaza al San Gerardo di Monza - Tiscali Notizie",
    "text": "Chirurgia, ricostruzione cranica per bimbo di Gaza al San Gerardo di Monza Roma, 8 mar. (Adnkronos Salute) - Sta bene il bambino di 5 anni proveniente da Gaza, arrivato in Italia con un volo militare dall'Egitto lo scorso 9 febbraio e destinato alla Fondazione Irccs San Gerardo dei Tintori di Monza per le cure. \"L'équipe neurochirurgica del San Gerardo diretta da Carlo Giussani, con il supporto dell'Unità di Chirurgia della malformazioni craniofacciali pediatriche e dell'Unità di Chirurgia maxillo-facciale, ha portato a termine con successo una complessa procedura di ricostruzione cranica con rimozione di schegge metalliche\", informa una nota della struttura brianzola. \"Il piccolo è stato vittima di un trauma da esplosione a dicembre scorso, a cui è sopravvissuto riportando diffuse lesioni craniche - spiega Giussani - In accordo con il ministero della Salute e l'assessorato al Welfare di Regione Lombardia, il bimbo è stato trasferito dal Cairo presso il nostro ospedale per essere preso in carico dai nostri specialisti, a fronte delle expertise neurochirurgiche e craniofacciali pediatriche del San Gerardo, in linea con la mission pediatrica del nuovo Irccs\". Vista la delicatezza del quadro clinico e la complessità della procedura chirurgica - riporta la nota - l'immediato decorso post-operatorio è stato svolto presso la Terapia intensiva neurochirurgica del San Gerardo diretta da Giuseppe Citerio. Il bambino sta proseguendo le cure e il percorso di guarigione ad oggi favorevole presso la Clinica pediatrica dell'Irccs monzese.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "War, Conflict and Unrest",
        "Human Interest",
        "Health"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-08T13:11:14.600+02:00",
    "updated": "2024-03-08T14:56:54.123+02:00"
}