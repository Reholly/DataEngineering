{
    "thread": {
        "uuid": "06e959547810183d545969fb04b759935f1f7445",
        "url": "https://www.agensir.it/quotidiano/2024/3/9/papa-francesco-occorre-avere-il-coraggio-di-negoziare-in-ucraina",
        "site_full": "www.agensir.it",
        "site": "agensir.it",
        "site_section": "https://www.agensir.it",
        "site_categories": [
            "religion",
            "catholicism"
        ],
        "section_title": "SIR - Servizio Informazione Religiosa",
        "title": "Papa Francesco: “occorre avere il coraggio di negoziare” in Ucraina - AgenSIR",
        "title_full": "Papa Francesco: “occorre avere il coraggio di negoziare” in Ucraina - AgenSIR",
        "published": "2024-03-09T21:16:00.000+02:00",
        "replies_count": 0,
        "participants_count": 1,
        "site_type": "news",
        "country": "IT",
        "main_image": "https://www.agensir.it/wp-content/uploads/2022/04/PapaUdienzaSalaNervi_06042022_00147-755x491.jpg",
        "performance_score": 0,
        "domain_rank": 46223,
        "domain_rank_updated": "2024-03-05T12:11:12.000+02:00",
        "reach": null,
        "social": {
            "facebook": {
                "likes": 0,
                "comments": 0,
                "shares": 0
            },
            "gplus": {
                "shares": 0
            },
            "pinterest": {
                "shares": 0
            },
            "linkedin": {
                "shares": 0
            },
            "stumbledupon": {
                "shares": 0
            },
            "vk": {
                "shares": 0
            }
        }
    },
    "uuid": "06e959547810183d545969fb04b759935f1f7445",
    "url": "https://www.agensir.it/quotidiano/2024/3/9/papa-francesco-occorre-avere-il-coraggio-di-negoziare-in-ucraina",
    "ord_in_thread": 0,
    "parent_url": null,
    "author": "@agensir",
    "published": "2024-03-09T21:16:00.000+02:00",
    "title": "Papa Francesco: “occorre avere il coraggio di negoziare” in Ucraina - AgenSIR",
    "text": "“È più forte chi vede la situazione, chi pensa al popolo, chi ha il coraggio della bandiera bianca, di negoziare. E oggi si può negoziare con l’aiuto delle potenze internazionali. La parola negoziare è una parola coraggiosa. Quando vedi che sei sconfitto, che le cose non vanno, occorre avere il coraggio di negoziare. Hai vergogna, ma con quante morti finirà? Negoziare in tempo, cercare qualche Paese che faccia da mediatore. Oggi, per esempio nella guerra in Ucraina, ci sono tanti che vogliono fare da mediatore. La Turchia, si è offerta per questo. E altri. Non abbiate vergogna di negoziare prima che la cosa sia peggiore”. Così il Papa in un’intervista alla Radio televisione svizzera (Rsi): “Il negoziato non è mai una resa. È il coraggio per non portare il Paese al suicidio. Gli ucraini, con la storia che hanno, poveretti, gli ucraini al tempo di Stalin quanto hanno sofferto…”. Quanto alla situazione in Terra Santa, il Santo Padre afferma: “La guerra la fanno due, non uno. Gli irresponsabili sono questi due che fanno la guerra. Poi non c’è solo la guerra militare, c’è la ‘guerra-guerrigliera’, diciamo così, di Hamas per esempio, un movimento che non è un esercito. È una brutta cosa”. In serata, la precisazione di Matteo Bruno, direttore della Sala Stampa della Santa Sede: “Il Papa usa il termine bandiera bianca, e risponde riprendendo l’immagine proposta dall’intervistatore, per indicare con essa la cessazione delle ostilità, la tregua raggiunta con il coraggio del negoziato. Altrove nell’intervista, parlando di un’altra situazione di conflitto, ma riferendosi a ogni situazione di guerra, il Papa ha affermato chiaramente: ‘Il negoziato non è mai una resa’”.",
    "highlightText": "",
    "highlightTitle": "",
    "highlightThreadTitle": "",
    "language": "italian",
    "sentiment": "positive",
    "categories": [
        "Politics",
        "War, Conflict and Unrest"
    ],
    "external_links": [],
    "external_images": [],
    "entities": {
        "persons": [],
        "organizations": [],
        "locations": []
    },
    "rating": null,
    "crawled": "2024-03-10T00:48:51.439+02:00",
    "updated": "2024-03-10T00:48:51.439+02:00"
}